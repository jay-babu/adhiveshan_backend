Title (OPTIONAL),English Content,Gujurati Content,Transliteration Content,Audio URL,Source
Patri,-,"પ્રકરણ ૪૧: મુક્તાનંદ સ્વામીએ પત્ર લખ્યો

☐ પૂર્વછાયો

આણી ઉદાસી અંતરે, એમ બોલ્યા વર્ણીરાટ;
તે સુણી મુક્તાનંદજી, અતિ કરે છે ઉચાટ. ૧
આવા ત્યાગી તપસ્વી, નિરમોહી વૈરાગ્યવાન;
નિસ્પૃહપણું જોઈ જાણે, રખે જાતા રહે નિદાન. ૨
કોઈક ઉપાય કરું, જેણે રહે વરણીઇન્દ્ર;
પછી મીઠી વાણીએ, બોલ્યા તે મુક્તાનંદ. ૩
વૈશાખ સુદિનો વાયદો, તે નહિ પડે ખોટો નાથ;
તિયાં લગી તમે રહો, કહું કરગરી જોડી હાથ. ૪

☐ ચોપાઇ

તમને કહીએ છીએ અમે એહ, તે તો જોઈને તમારું દેહ;
તપે કરી તન છે દુબળું, નહીં પોંચાય શહેર છે વેગળું. ૫
ખારા સમુંદરની છે ખાડી, તે તો ભુજ જાતાં આવે આડી;
નથી સીધી જાવા પગવાટ, અમે કહીએ છીએ તેહ માટ. ૬
હમણાં રહો જાળવીને પળ, હું મેલું છું લખીને કાગળ;
તેનો વળતો ઉત્તર આવે, કરવું સહુને જેમ સ્વામી કાવે. ૭
તેની આગન્યા વિના નવ જાવું, અમને તો જણાય છે આવું;
ત્યારે બોલ્યા હરિ તેહ પળ, સારું લખો સ્વામીને કાગળ. ૮
પછી મુક્તાનંદજી મહારાજ, બેઠા કાગળ લખવા કાજ;
સ્વસ્તિ શ્રી ભુજનગર માંઈ, સ્વામી રામાનંદ સુખદાઈ. ૯
દીનબંધુ પતિતપાવન, ભક્તજનને મનભાવન;
પુણ્ય પવિત્ર પ્રૌઢ પ્રતાપ, શરણાગતના શમાવો તાપ. ૧૦
કૃપાનિધિ કરુણાના ધામ, પતિતપાવન પૂરણકામ;
દયાસિંધુ દિલના દયાળ, નિજ જન તણા પ્રતિપાળ. ૧૧
અનાથના નાથ અધમોદ્ધાર, તમને કરું છું નમસ્કાર;
કલ્યાણકારી જે અનેક ગુણ, તેણે કરી તમે છો પૂરણ. ૧૨
સિદ્ધ સિદ્ધ્યો સર્વે કહેવાય, તે તો સેવે છે તમારા પાય;
શુદ્ધ ભક્ત જે લાખું કરોડી, તે તમને નમે કર જોડી. ૧૩
આપ ઈચ્છાએ મનુષ્યાકૃતિ, તમે ધરી પ્રભુ અમ વતી;
એવા તમે જન સુખકારી, પ્રભુ વાંચજ્યો વિનતિ મારી. ૧૪
અત્ર લોજથી લખ્યો કાગળ, તમ કૃપાએ સુખી સકળ;
તમારા સુખના સમાચાર, લખજ્યો મારા પ્રાણ આધાર. ૧૫
બીજું લખવા કારણ જેહ, સ્વામી સાંભળજ્યો તમે તેહ;
કોશળ દેશથી આવ્યા છે મુનિ, કહું વાત હવે હું તેહુની. ૧૬
દેહ માંહિ જેટલી છે નાડી, દેખાય છે તે સર્વે ઉઘાડી;
ત્યાગ વૈરાગ્ય તને છે અતિ, જાણું આપે તપની મૂરતિ. ૧૭
નીલકંઠ નામે નિદાન છે, શિવ જેવા વૈરાગ્યવાન છે;
મેઘ જેવા સહુના સુખધામ, દેખી દર્પ હરે કોટિ કામ. ૧૮
વર્ણીવેષ દ્રષ્ટિ અનિમેષ, બ્રહ્મસ્થિતિમાં રહે છે હમેશ;
ઉદાર મતિ અચપળતા, પાસળે કાંઈ નથી રાખતા. ૧૯
કિશોર અવસ્થાને ઉતરી, આવ્યા અત્ર તીરથમાં ફરી;
સુંદર મુખ ને માથા ઉપર, કેશ નાના ભૂરા છે સુંદર. ૨૦
બોલે છે સ્પષ્ટ વાણી મુખ, નારીગંધથી પામે છે દુઃખ;
માન મત્સર નથી ધારતા, પ્રભુ વિના નથી સંભારતા. ૨૧
જીર્ણ વલકલ ને મૃગછાળા, હાથ માંહિ છે તુલસી માળા;
સરલ ક્રિયામાં સદા રહે છે, મુનિના ધર્મને શીખવે છે. ૨૨
રાખે છે ગુરુભાવ અમમાં, વૃત્તિ લાગી રહી છે તમમાં;
રસ રહિત જમે છે અન્ન, તેહ પણ બીજે ત્રીજે દન. ૨૩
ક્યારેક ફળ ફૂલ નિદાન, ક્યારે કરે વારિ વાયુપાન;
ક્યારે અયાચ્યું અન્ન આવ્યું લીએ, ક્યારે મળ્યું પણ મૂકી દીએ. ૨૪
ક્યારેક મરચાં મીંઢીઆવળ્ય, જમે એજ એકલું કેવળ;
ખારું ખાટું તીખું તમતમું, રસ નીરસ બરોબર સમું. ૨૫
ટંક ટાણાની ટેવ જ નથી, અતિનિસ્પૃહ રહે છે દેહથી;
જે જે ક્રિયાઓ કરે છે એહ, તન ધારીએ ન થાય તેહ. ૨૬
ગ્રીષ્મ પ્રાવૃટ ને શરદ ઋતુ, હેમંત શીત ને વળી વસંતું;
છોયે ઋતુમાં વસવું વને, વહાલું લાગે છે પોતાને મને. ૨૭
મેડી મોલ આવાસમાં રહેવું, તે જાણે છે કારાગૃહ જેવું;
ઉનાળે તો તાપે છે અગનિ, ચોમાસે સહે ધારા મેઘની. ૨૮
શિયાળે બેસે છે જળ માંઈ, તેણે તન ગયું છે સુકાઈ;
કિયાં બાળપણાની રમત, કિયાં પામવો સિદ્ધોનો મત. ૨૯
બાળપણે સિદ્ધદશા જોઈ, અમે સંશય કરું સહુ કોઈ;
એના તપના તેજને માંઈ, અમારું તપ ગયું ઢંકાઈ. ૩૦
જેમ દિનકર આગળ્ય દિવો, એ પાસે ત્યાગ અમારો એવો;
એની વાત તો એ પ્રમાણે છે, સર્વ યોગકળાને જાણે છે. ૩૧
તોય શિષ્ય થઈને રહ્યા છે, જેની અતિ અપાર ક્રિયા છે;
કેણે થાતો નથી નિરધાર, જાણું પામ્યા છે શાસ્ત્રનો પાર. ૩૨
પૂછે છે પ્રશ્ન અલપ કાંઈ, તેમાં પંડિત રહે છે મૂંઝાઈ;
સભા માંહિ વાદ પ્રતિવાદે, બોલે છે પોતે શાસ્ત્ર મર્યાદે. ૩૩
ત્યારે પંડિતના તર્ક સર્વ, થાય બંધ ને ન રહે ગર્વ;
પૂછે પ્રશ્ન કોઈ પોતા પાસ, ત્યારે બહુ રીત્યે કરે સમાસ. ૩૪
ત્યારે સંશય કરે એમ મન, આ શું આવ્યા પોતે ભગવન;
બેસું ધ્યાને જ્યાં જ્યાં મન જાય, તેને દેખે છે સાક્ષીને ન્યાય. ૩૫
દુરિજન વચનનાં બાણ, સહેવા પોતે વજ્ર પ્રમાણ;
એવા ક્ષમાવંત મહામતિ, પરદુઃખે પીડાય છે અતિ. ૩૬
કોમળતા કહી નથી જાતિ, ઉપમા પણ નથી દેવાતી;
સર્ષપ ફૂલ માખણ ને કંજ, જાણું પામ્યા કોમળતા રંજ. ૩૭
સર્વે સાધુતા જે જે કહેવાય, તે તો રહી છે જાણું એહ માંય;
તમ વિના એવા ગુણ બીજે, નથી સાંભળ્યા સાચું કહીજે. ૩૮
એનાં ચરિત્ર જોઈને અમે, જાણું દ્રઢતા જોવા આવ્યા તમે;
વળી તમારાં દર્શન કાજ, અતિ આતુર રહે છે મહારાજ. ૩૯
તેને રોકીને રાખ્યા છે આંઈ, કહો તો આવે તમ પાસે ત્યાંઈ;
યાની વાત મેં લખી જણાવી, રાજી હો તેમ મૂકજ્યો કહાવી. ૪૦
લખ્યું છે મારી બુદ્ધિ પ્રમાણ, સર્વે જાણી લેજ્યો સુજાણ;
ઓછું અધિકું જે લખાણું હોય, કરજ્યો ક્ષમા અપરાધ સોય. ૪૧
દયા કરીને વાંચજ્યો પત્ર, ઘટે તેમ લખાવજ્યો ઉત્ર;
તેની જોઈ રહ્યા છીએ વાટ, આવ્યે ઉત્તર ટળશે ઉચાટ. ૪૨
વારે વારે વિનતિ મહારાજ, કરું છું હું આ વર્ણી કાજ;
હશે તેમને ગમતું તે થાશે, બીજા ડાહ્યાનું ડહાપણ જાશે. ૪૩
થોડે લખ્યે બહુ માનજ્યો નાથ, રાખજ્યો દયા પ્રભુ મુજ માથ;
એવો પત્ર લખ્યો મુક્તાનંદે, વાંચ્યો સાંભળ્યો સહુ મુનિવૃંદે. ૪૪
કહે મુનિ ધન્ય છો મહારાજ, અતિ રૂડો પત્ર લખ્યો આજ;
વાંચી આવશે વહેલા દયાળ, પ્રભુ લેશે આપણી સંભાળ. ૪૫
પછી બોલ્યા એમ મુક્તાનંદ, સુણો નીલકંઠ મુનિઇન્દ;
લખ્યો સ્વામી પ્રત્યે પત્ર અમે, કાંઈક લખોને કહું છું તમે. ૪૬
સુણી મુક્તાનંદનાં વચન, વિચાર્યું છે વરણીએ મન;
હું શું લખી જણાવું સ્વામીને, કહ્યું ન ઘટે અંતર્યામીને. ૪૭
જાણે મનની વારતા તેને, સર્વે લોક હસ્તામળ જેને;
એથી અજાણ્યું નથી લગાર, જાણે સર્વે અંતર માંહિ બાર. ૪૮
એ આગે કરવી ચતુરાઈ, તે વિચારી લેવું મન માંઈ;
અમારે તો નથી એવો ઘાટ, લખું તમે કહો છો તેહ માટ. ૪૯
એમ કહીને બેઠા એકાંત્ય, લખવા કાગળ કરી છે ખાંત્ય;
કાજુ કાગળ લીધો છે કર, માંડી પાટી ગોઠણ ઉપર. ૫૦
જમણા કરમાં કલમ લીધી, લખવા પત્રિકાની ઇચ્છા કીધી;
પ્રથમ કરી મને વિચાર, માંડ્યા લખવા શુભ સમાચાર. ૫૧

પ્રકરણ ૪૨: નીલકંઠ વર્ણીએ પત્ર લખ્યો

☐ પૂર્વછાયો

સ્વસ્તિ શ્રીભુજનગરમાં, રહ્યા રાજઅધિરાજ;
સર્વે શુભ શોભા ત્યાં રહે, જિયાં આપે વિરાજો મહારાજ. ૧
સર્વે સદ્‍ગુણ મણિ તણી, ધરી રહ્યા તમે માળ;
ભક્તજનના મંડળમાં, બહુ શોભો છો દયાળ. ૨
જે જન આવે આશરે, તેને આપો છો અભયદાન;
કૃષ્ણ ભક્તિ પ્રકટ કરી, આ સમે તમે ભગવાન. ૩
સર્વે ગુરુના ગુરુ તમે, આપે ઉદ્ધવ છો તમે આજ;
એવા સ્વામી રામાનંદજી, જયકારી પ્રવર્તો મહારાજ. ૪

☐ ચોપાઇ

તમે સાક્ષાતકાર ઉદ્ધવ, પ્રકટ્યા જીવ તારવાને ભવ;
ધર્મ રક્ષા કરવાને કાજ, તમે જન્મ લીધો છે મહારાજ. ૫
અવધપુરી અજય વિપર, લીધો જન્મ સુમતિ ઉદર;
એવા ઉદ્ધવ તમે રામાનંદ, જિજ્ઞાસુ જીવના સુખકંદ. ૬
તેને પૃથ્વી સ્પર્શી નમસ્કાર, કરું છું હું હજારો હજાર;
એમ કરી લખું છું વિનતિ, તમે સાંભળજ્યો મહામતિ. ૭
નીલકંઠ વર્ણી મારું નામ, તમ શરણ વિના નથી ઠામ;
એવો હું આવ્યો શરણ તમારી, સ્વામી સહાય કરજ્યો અમારી. ૮
કોસળ દેશમાં મેલી સંબંધી, કૃષ્ણ મળવા વનવાટ લીધી;
પછી ફર્યો હું સર્વે તીરથે, કૃષ્ણ પ્રકટ મળે એહ અર્થે. ૯
એમ કરતાં આવ્યો લોજ આંઈ, રહ્યો છું તમારા સંત માંઈ;
કૃષ્ણ પ્રત્યક્ષ મળવા કાજ, કરું આગ્રહ તે કહું મહારાજ. ૧૦
તપ કરું છું કઠણ તને, નથી મોળો હું પડતો મને;
ચારે માસ ચોમાસાના જેહ, કરું ધારણા પારણા હું તેહ. ૧૧
વર્ષો વરસ કાર્તિક માસ, કરું છું સામટા ઉપવાસ;
વળી એ માસમાં કોઈ સમે, કરું કૃછવ્રતને તે અમે. ૧૨
ત્યાર પછી માઘ માસમાંય, કરું પારકકૃછ કહેવાય;
ચાંદ્રાયણ એકાદશી લઈ, સર્વે વ્રત કરું છું હું સઈ. ૧૩
કૃષ્ણ પ્રસન્ન કરવાને કાજ, એનું દુઃખ મને નથી મહારાજ;
પંચવિષયથી મન ઉતારી, કરું છું તપ કઠણ ભારી. ૧૪
તેણે કરીને શરીર માંઈ, લોહી માંસ ગયું છે સુકાઈ;
પ્રાણ રહ્યા તણી એક રીત, નથી રાખી મેં ચિંતવ્યું ચિત. ૧૫
કૃષ્ણદ્રશ્ન આશા સુધા વેલ, તેણે જાણો આ પ્રાણ રાખેલ;
નહિ તો અન્ન વિના મારો દેહ, વળી ચાલે એવા પ્રાણ જેહ. ૧૬
તેને રહેવા બીજું આલંબન, નથી બહુ મેં વિચાર્યું મન;
કળી યુગે અન્ન સમા પ્રાણ, સર્વે જાણે છે જાણ અજાણ. ૧૭
માટે મારા પ્રાણ નથી એવા, સહુ જાણે છે સતયુગ જેવા;
વળી અષ્ટાંગ યોગથી ઘણું, ઉપન્યું છે જે ઐશ્વર્યપણું. ૧૮
તેણે કરી દેહ ક્રિયા જેહ, વળી તપ ઉપવાસ તેહ;
નથી પડતાં તે કઠણ કાંઈ, તે તો પ્રભુ તમારી કૃપાઈ. ૧૯
એવો કૃષ્ણભક્ત મને જાણી, મળજ્યો મારે માથે મહેર આણી;
મારે માત તાત બંધુ લૈયે, સુહૃદ સ્વામી ગુરુ કૃષ્ણ કૈયે. ૨૦
તેહ કૃષ્ણ વિષે છે સ્નેહ, બંધાણા છે મન પ્રાણ દેહ;
તે વિના બીજે પ્રીત બંધાણી, તે તો શ્રીકૃષ્ણના ભક્ત જાણી. ૨૧
તે વિના પંચવિષય દેનાર, વા હોય સંબંધી નરનાર;
તેને નોય જો કૃષ્ણમાં પ્રીત્ય, તો તજું તેને વૈરીની રીત્ય. ૨૨
તેમાં કાઢશો દોષ જો તમે, તિયાં કહીએ છીએ સ્વામી અમે;
આગે ત્યાગ્યું એમ મોટે મોટે, તેને આવી નહી કાંઈ ખોટે. ૨૩
જુવો વિભિષણે તજ્યો ભ્રાત, તેમ તજી ભરતજીએ માત;
તજી વિદૂરે કુળની વિધિ, ઋષિ પત્નીએ તજ્યાં સંબંધી. ૨૪
ગોપીએ તજ્યો પતિનો સંગ, તજ્યો પુત્ર વેનરાજા અંગ;
તજ્યો પ્રહ્‍લાદે પિતાને વળી, તેમ ગુરુ તજ્યો રાજા બળી. ૨૫
તેની અપકીર્તિ નવ્ય થઈ, સામું કીર્તિ શાસ્ત્ર માંહિ કઈ;
માટે એ રીત્ય અનાદિ ખરી, કૃષ્ણ વિમુખ મેલ્યાં પ્રહરી. ૨૬
માટે કૃષ્ણભક્ત મને વહાલા, બીજા સર્વ લાગ્યા છે નમાલા;
જેને તમારા જનશું નેહ, તેજ પામ્યા છે મનુષ્ય દેહ. ૨૭
બીજા જીવ છે પશુ સમાન, જેને વિષય સંબંધિ છે જ્ઞાન;
તેમાં ને પશુમાં ફેર નથી, એમ વિચારું છું હું મનથી. ૨૮
મનુષ્ય દેહને ઇચ્છે છે દેવ, જે પામી ન કરી હરિસેવ;
તે તો પશુ પૂછશિંગ હીણ, મર હોય ગુણી પરવીણ. ૨૯
કૂળ કીર્તિ રૂડા ગુણ રૂપ, હોય ઐશ્વર્યે કરી અનુપ;
તે તો જક્તમાં શોભે છે ઘણું, જેમ શોભે ફળ ઇન્દ્રામણું. ૩૦
સર્વે ગુણ તો શોભે છે ત્યારે, કૃષ્ણભક્તિ કરે જન જ્યારે;
કૃષ્ણભક્તિ હીણ ગુણ હોય, વણ લુણે વ્યંજન સમ સોય. ૩૧
ભક્તિ હીણ બ્રહ્મલોક જાય, તો પણ કાળ થકી ન મુકાય;
ભગવાનનું અંતરમાં સુખ, નથી પામતા હરિ વિમુખ. ૩૨
માટે કૃષ્ણની ભક્તિ છે મોટી, જેથી સુખી થયા કોટિ કોટિ;
શિવ બ્રહ્મા ઇન્દ્ર શુકાદેલિ, કરે છે ભક્તિ માનને મેલી. ૩૩
જેમ કરે છે બીજા સહુ જીવ, તેમ કરે છે બ્રહ્મા ને શિવ;
રાધા આદિ શક્તિઓ અપાર, કરે સેવા દાસી જેમ દ્વાર. ૩૪
અલ્પ જીવ કૃષ્ણભક્તિ કરે, તો તે કાળ કર્મ ભયથી તરે;
બ્રહ્મા હોય જો ભક્તિએ હીણો, તો તે પણ છે કાળચવિણો. ૩૫
એવું માહાત્મ્ય શ્રીકૃષ્ણતણું, સુણ્યું શાસ્ત્ર સાધુથી મેં ઘણું;
માટે મેલી આળસ હું અંગે, કરું છું ઉગ્ર તપ ઉમંગે. ૩૬
તે તો કૃષ્ણ પ્રસન્ન થાવા માટ, મળે પ્રત્યક્ષ એ મને ઘાટ;
પામશે ચિત્ત નિરાંત્ય ત્યારે, મળશે કૃષ્ણ પ્રકટ જ્યારે. ૩૭
માટે સંત વચને બંધાઈ, રહ્યો છું તમારા સાધુ માંઈ;
વળી જોઉં છું તમારી વાટ, અતિ વિરહમાં કરું છું ઉચાટ. ૩૮
કૃષ્ણ કીર્તિ વિના પદગાન, શબ્દ લાગે ત્રિશૂળ સમાન;
નારી રૂપાળી લાગે છે એવી, જાણું ભૂખી રાક્ષસણી જેવી. ૩૯
વળી સુગંધી પુષ્પની માળ, તે તો લાગે છે કંઠમાં વ્યાળ;
ચંદન કેસર ને કુંકુમ, તે લેપન લાગે પંક સમ. ૪૦
કૃષ્ણ વિષે રહ્યું મારું મન, રહેવું પ્રાસાદે લાગે છે વન;
ઝીણાં ઘાટાં અંબર છે જેહ, થયાં સર્પ સમ મને તેહ. ૪૧
નાના પ્રકારનાં જે ભોજન, તે લાગે છે ઝેર જેવાં અન્ન;
વળી જે જે વસ્તુ સુખકારી, તે સર્વે મને થઈ છે ખારી. ૪૨
કૃષ્ણ દર્શન વિના છું ઘેલો, સ્વામી મેલજ્યો સંદેશો વહેલો;
તમારું દર્શન જ્યારે થાશે, ત્યારે સર્વે દુઃખ મારાં જાશે. ૪૩
માટે કૃપા કરી દર્શન દેજ્યો, વિરહાબ્ધિમાં બૂડ્યાં બાંયે ગ્રેજ્યો;
જેમ વર્તે છે પોતાને મન, એવાં લખ્યાં વર્ણીએ વચન. ૪૪
જેવું છે પોતાનું વરતંત, તે તો લખતાં ન આવે અંત;
લખ્યું સંક્ષેપે સાર એટલું, ન લખાય જેમ છે તેટલું. ૪૫
એ છે મુમુક્ષુને ઉપદેશ, કહ્યો કૃષ્ણ ભક્તનો રહસ્ય;
પણ કૃષ્ણ બીજા નથી કોઈ, સમજો શ્રીપુરુષોત્તમ સોઈ. ૪૬
એમ પત્રી લખી પૂરી કીધી, લઈ મુક્તાનંદજીને દીધી;
પછી મુક્તાનંદે પત્ર લીધો, પોતાના પત્ર ભેળો તે કીધો. ૪૭
બીડી બેઉં લખ્યું શિરનામ, પછી તેડ્યા ભટ્ટ મયારામ;
કહ્યું આ કાગળ ઉતાવળ્યે, પહોંચાડો શ્રીસ્વામીની પાસળ્યે. ૪૮
કહેજ્યો મુખે સર્વે સમાચાર, આવે વહેલા તે કરજ્યો વિચાર;
પછી મયારામ લાગી પાય, ચાલ્યા ભુજનગરને રાય. ૪૯
સપ્ત દિને પહોંચ્યા ભુજ શહેર, સ્વામી હતા ગંગારામ ઘેર્ય;
નીર્ખી વિપ્ર પામ્યો છે આનંદ, કેવા શોભે છે તે સુખકંદ. ૫૦
નેણાં કમળદળ સમ દોય, પૂર્ણ શશી સમ મુખ સોય;
ગૌર શરીર આજાન કર, સુંદર શ્વેત પહેર્યાં છે વસ્તર. ૫૧
વાંકી ભ્રકુટી મંદમંદ હાસ, પ્રસન્ન વદને કરે છે વિલાસ;
કમળ સરીખાં છે ચરણ દોય, ભક્ત રહ્યા છે તે સામું જોય. ૫૨
આપે છે નિજ જનને આનંદ, સુખદાયી સ્વામી રામાનંદ;
એવા નીર્ખી મયારામે નાથ, આપ્યા પત્ર બે સ્વામીને હાથ. ૫૩
","☐ Pūrvachhāyo

Āṇī udāsī antare, em bolyā varṇīrāṭa;
Te suṇī muktānandajī, ati kare chhe uchāṭa. 1
Āvā tyāgī tapasvī, niramohī vairāgyavāna;
Nispṛuhapaṇu joī jāṇe, rakhe jātā rahe nidāna. 2
Koīk upāya karu, jeṇe rahe varaṇīinda;
Pachhī mīṭhī vāṇīe, bolyā te muktānanda. 3
Vaishākh sudino vāyado, te nahi paḍe khoṭo nātha;
Tiyā lagī tame raho, kahu karagarī joḍī hātha. 4

☐ Chopāi

Tamane kahīe chhīe ame eha, te to joīne tamāru deha;
Tape karī tana chhe dubaḷu, nahī ponchāya shaher chhe vegaḷu. 5
Khārā samundaranī chhe khāḍī, te to bhuja jātā āve āḍī;
Nathī sīdhī jāvā pagavāṭa, ame kahīe chhīe teha māṭa. 6
Hamaṇā raho jāḷavīne paḷa, hun melu chhun lakhīne kāgaḷa;
Teno vaḷato uttara āve, karavu sahune jema swāmī kāve. 7
Tenī āganā vinā nav jāvu, amane to jaṇāya chhe āvu;
Tyāre bolyā hari teha paḷa, sāru lakho swāmīne kāgaḷa. 8
Pachhī muktānandajī mahārāja, beṭhā kāgaḷ lakhavā kāja;
Swasti shrī bhujanagara māī, swāmī rāmānanda sukhadāī. 9
Dīnabandhu patitapāvana, bhaktajanane manabhāvana;
Puṇya pavitra prauḍh pratāpa, sharaṇāgatanā shamāvo tāpa. 10
Kṛupānidhi karuṇānā dhāma, patitapāvana pūraṇakāma;
Dayāsindhu dilanā dayāḷa, nija jana taṇā pratipāḷa. 11
Anāthanā nāth adhamoddhāra, tamane karu chhu namaskāra;
Kalyāṇakārī je aneka guṇa, teṇe karī tame chho pūraṇa. 12
Siddha siddhyo sarve kahevāya, te to seve chhe tamārā pāya;
Shuddha bhakta je lākhu karoḍī, te tamane name kar joḍī. 13
Āp īchchhāe manuṣhyākṛuti, tame dharī prabhu am vatī;
Evā tame jana sukhakārī, prabhu vānchajo vinati mārī. 14
Atra lojathī lakhyo kāgaḷa, tam kṛupāe sukhī sakaḷa;
Tamārā sukhanā samāchāra, lakhajo mārā prāṇa ādhāra. 15
Bīju lakhavā kāraṇ jeha, swāmī sānbhaḷajo tame teha;
Koshaḷ deshathī āvyā chhe muni, kahu vāta have hu tehunī. 16
Deh mānhi jeṭalī chhe nāḍī, dekhāya chhe te sarve ughāḍī;
Tyāg vairāgya tane chhe ati, jāṇu āpe tapanī mūrati. 17
Nīlakanṭha nāme nidāna chhe, shiv jevā vairāgyavān chhe;
Megha jevā sahunā sukhadhāma, dekhī darpa hare koṭi kāma. 18
Varṇīveṣha draṣhṭi animeṣha, brahmasthitimān rahe chhe hamesha;
Udāra mati achapaḷatā, pāsaḷe kāī nathī rākhatā. 19
Kishora avasthāne utarī, āvyā atra tīrathamā farī;
Sundar mukh ne māthā upara, kesha nānā bhūrā chhe sundara. 20
Bole chhe spaṣhṭa vāṇī mukha, nārīgandhathī pāme chhe dukha;
Māna matsara nathī dhāratā, prabhu vinā nathī sambhāratā. 21
Jīrṇa valakala ne mṛugachhāḷā, hātha māhi chhe tulasī māḷā;
Saraḷa kriyāmā sadā rahe chhe, muninā dharmane shīkhave chhe. 22
Rākhe chhe gurubhāva amamā, vṛutti lāgī rahī chhe tamamā;
Rasa rahita jame chhe anna, teha paṇ bīje trīje dana. 23
Kyāreka faḷa fūla nidāna, kyāre kare vāri vāyupāna;
Kyāre ayāchyu anna āvyu līe, kyāre maḷyu paṇa mūkī dīe. 24
Kyāreka marachā mīnḍhīāvaḷya, jame eja ekalu kevaḷa;
Khāru khāṭu tīkhu tamatamu, rasa nīrasa barobar samu. 25
Ṭanka ṭāṇānī ṭevaj nathī, atinispṛuha rahe chhe dehathī;
Je je kriyāo kare chhe eha, tana dhārīe na thāya teha. 26
Grīṣhma prāvṛuṭ ne sharad rutu, hemanta shīt ne vaḷī vasantu;
Chhoye rutumā vasavu vane, vahālu lāge chhe potāne mane. 27
Meḍī mola āvāsamā rahevu, te jāṇe chhe kārāgṛuha jevu;
Unāḷe to tāpe chhe agani, chomāse sahe dhārā meghanī. 28
Shiyāḷe bese chhe jaḷa mānī, teṇe tana gayu chhe sukāī;
Kiyā bāḷapaṇānī ramata, kiyā pāmavo siddhono mata. 29
Bāḷapaṇe siddhadashā joī, ame sanshaya karu sahu koī;
Enā tapanā tejane mānī, amāru tapa gayu ḍhankāī. 30
Jem dinakar āgaḷa divo, e pāse tyāga amāro evo;
Enī vāta to e pramāṇe chhe, sarva yogakaḷāne jāṇe chhe. 31
Toya shiṣhya thaīne rahyā chhe, jenī ati apāra kriyā chhe;
Keṇe thāto nathī niradhāra, jāṇu pāmyā chhe shāstrano pāra. 32
Pūchhe chhe prashna alapa kānī, temā panḍita rahe chhe mūnjhāī;
Sabhā māhi vāda prativāde, bole chhe pote shāstra maryāde. 33
Tyāre panḍitanā tarka sarva, thāya bandha ne na rahe garva;
Pūchhe prashna koī potā pāsa, tyāre bahu rītye kare samāsa. 34
Tyāre sanshaya kare em mana, ā shu āvyā pote bhagawana;
Besu dhyāne jyā jyā mana jāya, tene dekhe chhe sākṣhīne nyāya. 35
Durijana vachananā bāṇa, sahevā pote vajra pramāṇa;
Evā kṣhamāvanta mahāmati, paradukhe pīḍāya chhe ati. 36
Komaḷatā kahī nathī jāti, upamā paṇa nathī devātī;
Sarṣhapa fūla mākhaṇa ne kanja, jāṇu pāmyā komaḷatā ranja. 37
Sarve sādhutā je je kahevāya, te to rahī chhe jāṇu eh mānya;
Tam vinā evā guṇa bīje, nathī sāmbhaḷyā sāchu kahīje. 38
Enā charitra joīne ame, jāṇu draḍhatā jovā āvyā tame;
Vaḷī tamārā darashana kāja, ati ātur rahe chhe mahārāja. 39
Tene rokīne rākhyā chhe āī, kaho to āve tam pāse tyāī;
Yānī vāt me lakhī jaṇāvī, rājī ho tema mūkajo kahāvī. 40
Lakhyu chhe mārī buddhi pramāṇa, sarve jāṇī lejo sujāṇa;
Ochhu adhiku je lakhāṇu hoya, karajyo kṣhamā aparādha soya. 41
Dayā karīne vānchajyo patra, ghaṭe tema lakhāvajyo utra;
Tenī joī rahyā chhīe vāṭa, āvye uttara ṭaḷashe uchāṭa. 42
Vāre vāre vinati mahārāja, karu chhu hu ā varṇī kāja;
Hashe temane gamatu te thāshe, bījā ḍāhyānu ḍahāpaṇa jāshe. 43
Thoḍe lakhye bahu mānajyo nātha, rākhajo dayā prabhu muja mātha;
Evo patra lakhyo muktānande, vānchyo sāmbhaḷyo sahu munivṛunde. 44
Kahe muni dhanya chho mahārāja, ati rūḍo patra lakhyo āja;
Vānchī āvashe vahelā dayāḷa, prabhu leshe āpaṇī sambhāḷa. 45
Pachhī bolyā em muktānanda, suṇo nīlakanṭha muniinda;
Lakhyo swāmī pratye patra ame, kānīk lakhone kahu chhu tame. 46
Suṇī muktānandanā vachana, vichāryu chhe varaṇīe mana;
Hu shu lakhī jaṇāvu swāmīne, kahyu na ghaṭe antaryāmīne. 47
Jāṇe mananī vāratā tene, sarve loka hastāmaḷa jene;
Ethī ajāṇyu nathī lagāra, jāṇe sarve antara māhi bāra. 48
E āge karavī chaturāī, te vichārī levu man māī;
Amāre to nathī evo ghāṭa, lakhu tame kaho chho teha māṭa. 49
Em kahīne beṭhā ekānta, lakhavā kāgaḷa karī chhe khāta;
Kāju kāgaḷa līdho chhe kara, mānḍī pāṭī goṭhaṇa upara. 50
Jamaṇā karamā kalama līdhī, lakhavā patrikānī ichhā kīdhī;
Prathama karī mane vichāra, mānḍyā lakhavā shubha samāchāra. 51

Prakaraṇ 42: nīlakanṭha varṇīe patra lakhyo

☐ pūrvachhāyo

Swasti shrī-bhujanagaramā, rahyā rāja-adhirāja;
Sarve shubha shobhā tyā rahe, jiyā āpe virājo mahārāja. 1
Sarve sadguṇ maṇi taṇī, dharī rahyā tame māḷ;
Bhaktajananā manḍaḷamā, bahu shobho chho dayāḷ. 2
Je jan āve āshare, tene āpo chho abhayadāna;
Kṛuṣhṇa bhakti prakaṭ karī, ā same tame Bhagwāna. 3
Sarve gurunā guru tame, āpe uddhava chho tame āja;
Evā swāmī rāmānandajī, jaykārī pravarto mahārāja. 4

☐ chopāi

Tame sākṣhātakāra uddhava, prakaṭyā jīva tāravāne bhava;
Dharma rakṣhā karavāne kāja, tame janama līdho chhe mahārāja. 5
Avadhapurī ajaya vipara, līdho janma sumati udara;
Evā uddhav tame rāmānanda, jignāsu jīvanā sukhakanda. 6
Tene pṛuthvī sparshī namaskāra, karu chhu hu hajāro hajāra;
Em karī lakhu chhu vinati, tame sāmbhaḷajo mahāmati. 7
Nīlakanṭha varṇī māru nāma, tama sharaṇa vinā nathī ṭhāma;
Evo hu āvyo sharaṇa tamārī, swāmī sahāya karajo amārī. 8
Kosaḷ deshamā melī sambandhī, kṛuṣhṇa maḷavā vanavāṭ līdhī;
Pachhī faryo hu sarave tīrathe, kṛuṣhṇa prakaṭa maḷe eha arthe. 9
Ema karatā āvyo loja āī, rahyo chhu tamārā santa māī;
Kṛuṣhṇa pratyakṣha maḷavā kāja, karu āgraha te kahu mahārāja. 10
Tapa karu chhu kaṭhaṇ tane, nathī moḷo hu paḍato mane;
Chāre māsa chomāsānā jeha, karu dhāraṇā pāraṇā hu teha. 11
Varṣho varas kārtika māsa, karu chhu sāmaṭā upavāsa;
Vaḷī e māsamā koī same, karu kṛuchha-vratane te ame. 12
Tyāra pachhī māgha māsamāya, karu pārakakṛuchha kahevāya;
Chāndrāyaṇ ekādashī laī, sarve vrata karu chhu hu saī. 13
Kṛuṣhṇa prasanna karavāne kāja, enu dukha mane nathī mahārāja;
Panchaviṣhayathī man utārī, karu chhu tap kaṭhaṇ bhārī. 14
Teṇe karīne sharīra mānī, lohī māsa gayu chhe sukāī;
Prāṇ rahyā taṇī eka rīta, nathī rākhī me chintavyu chita. 15
Kṛuṣhṇadrashna āshā sudhā vela, teṇe jāṇo ā prāṇa rākhela;
Nahi to anna vinā māro deha, vaḷī chāle evā prāṇa jeha. 16
Tene rahevā bīju ālambana, nathī bahu me vichāryu mana;
Kaḷī yuge anna samā prāṇa, sarve jāṇe chhe jāṇ ajāṇa. 17
Māṭe mārā prāṇa nathī evā, sahu jāṇe chhe satayuga jevā;
Vaḷī aṣhṭānga yogathī ghaṇu, upanyu chhe je aishvaryapaṇu. 18
Teṇe karī deha kriyā jeha, vaḷī tap upavāsa teha;
Nathī paḍatān te kaṭhaṇ kāī, te to prabhu tamārī kṛupāī. 19
Evo kṛuṣhṇabhakta mane jāṇī, maḷajyo māre māthe maher āṇī;
Māre māt tāt bandhu laiye, suhṛuda swāmī guru kṛuṣhṇa kaiye. 20
Teha kṛuṣhṇa viṣhe chhe saneha, bandhāṇā chhe mana prāṇa deha;
Te vinā bīje prīta bandhāṇī, te to shrīkṛuṣhṇanā bhakta jāṇī. 21
Te vinā panchaviṣhaya denāra, vā hoya sambandhī naranāra;
Tene noye jo kṛuṣhṇamā prīta, to taju tene vairīnī rītya. 22
Temā kāḍhasho doṣh jo tame, tiyā kahīe chhīe swāmī ame;
Āge tyāgyu em moṭe moṭe, tene āvī nahī kānī khoṭe. 23
Juvo vibhiṣhaṇe tajyo bhrāta, tema tajī bharatajīe māta;
Tajī vidūre kuḷanī vidhi, rushi patnīe tajyā sambandhī. 24
Gopīe tajyo patino sanga, tajyo putra venarājā anga;
Tajyo prahalāde pitāne vaḷī, tema guru tajyo rājā baḷī. 25
Tenī apakīrti nava thaī, sāmu kīrti shāstra māhi kaī;
Māṭe e rīta anādi kharī, kṛuṣhṇa vimukha melyā praharī. 26
Māṭe kṛuṣhṇabhakta mane vahālā, bījā sarva lāgyā chhe namālā;
Jene tamārā janashu neha, tej pāmyā chhe manuṣhya deha. 27
Bījā jīva chhe pashu samāna, jene viṣhaya sambandhi chhe gnāna;
Temā ne pashumā fer nathī, ema vichāru chhu hu manathī. 28
Manuṣhya dehane ichchhe chhe deva, je pāmī na karī hariseva;
Te to pashu pūchhashinga hīṇa, mar hoya guṇī paravīṇa. 29
Kūḷ kīrti rūḍā guṇa rūpa, hoya aishvarye karī anupa;
Te to jaktamā shobhe chhe ghaṇu, jem shobhe faḷa indrāmaṇu. 30
Sarve guṇa to shobhe chhe tyāre, kṛuṣhṇabhakti kare jan jyāre;
Kṛuṣhṇabhakti hīṇa guṇa hoya, vaṇa luṇe vyanjana sama soya. 31
Bhakti hīṇ brahmaloka jāya, to paṇa kāḷa thakī na mukāya;
Bhagawānnu antaramā sukha, nathī pāmatā hari vimukha. 32
Māṭe kṛuṣhṇanī bhakti chhe moṭī, jethī sukhī thayā koṭi koṭi;
Shiva brahmā indra shukādeli, kare chhe bhakti mānane melī. 33
Jema kare chhe bījā sahu jīva, tema kare chhe brahmā ne shiva;
Rādhā ādi shaktio apāra, kare sevā dāsī jema dwāra. 34
Alpa jīva kṛuṣhṇabhakti kare, to te kāḷa karma bhayathī tare;
Brahmā hoya jo bhaktie hīṇo, to te paṇa chhe kāḷachaviṇo. 35
Evu māhātmya shrīkṛuṣhṇataṇu, suṇyu shāstra sādhuthī me ghaṇu;
Māṭe melī āḷasa hu ange, karu chhu ugra tapa umange. 36
Te to kṛuṣhṇa prasanna thāvā māṭa, maḷe pratyakṣha e mane ghāṭa;
Pāmashe chitta nirāta tyāre, maḷashe kṛuṣhṇa prakaṭ jyāre. 37
Māṭe santa vachane bandhāī, rahyo chhu tamārā sādhu māī;
Vaḷī jou chhu tamārī vāṭa, ati virahamā karu chhu uchāṭa. 38
Kṛuṣhṇa kīrti vinā padagāna, shabda lāge trishūḷ samāna;
Nārī rūpāḷī lāge chhe evī, jāṇu bhūkhī rākṣhasaṇī jevī. 39
Vaḷī sughandhī puṣhpanī māḷa, te to lāge chhe kanṭhamān vyāḷa;
Chandan kesar ne kumakuma, te lepana lāge panka sama. 40
Kṛuṣhṇa viṣhe rahyu māru man, rahevu prāsāde lāge chhe vana;
Zīṇā ghāṭā ambar chhe jeha, thayā sarpa sama mane teha. 41
Nānā prakāranā je bhojana, te lāge chhe jher jevā anna;
Vaḷī je je vastu sukhakārī, te sarve mane thaī chhe khārī. 42
Kṛuṣhṇa darashana vinā chhu ghelo, swāmī melajo sandesho vahelo;
Tamāru darshana jyāre thāshe, tyāre sarve dukha mārā jāshe. 43
Māṭe kṛupā karī darshan dejo, virahābdhimā būḍyā bānye grejo;
Jem varte chhe potāne mana, evā lakhyā varṇīe vachana. 44
Jevu chhe potānu varatanta, te to lakhatā na āve anta;
Lakhyu sankṣhepe sār eṭalu, na lakhāya jem chhe teṭalu. 45
E chhe mumukṣhune upadesha, kahyo kṛuṣhṇa bhaktano rahasya;
Paṇa kṛuṣhṇa bījā nathī koī, samajo shrīpuruṣhottama soī. 46
Em patrī lakhī pūrī kīdhī, laī muktānandajīne dīdhī;
Pachhī muktānande patra līdho, potānā patra bheḷo te kīdho. 47
Bīḍī beu lakhyu shiranāma, pachhī teḍyā bhaṭṭa mayārāma;
Kahyu ā kāgaḷ utāvaḷye, pahochāḍo shrīswāmīnī pāsaḷe. 48
Kahejyo mukhe sarve samāchāra, āve vahelā te karajo vichāra;
Pachhī mayārāma lāgī pāya, chālyā bhujanagarane rāya. 49
Sapta dine pahonchyā bhuj shahera, swāmī hatā gangārām ghera;
Nīrkhī vipra pāmyo chhe ānanda, kevā shobhe chhe te sukhakanda. 50
Neṇā kamaḷadaḷ sam doya, pūrṇa shashī sama mukha soya;
Gaura sharīra ājān kara, sundar shvet paheryā chhe vastara. 51
Vānkī bhrakuṭī mandamanda hāsa, prasanna vadane kare chhe vilāsa;
Kamaḷ sarīkhā chhe charaṇa doya, bhakta rahyā chhe te sāmu joya. 52
Āpe chhe nija janane ānanda, sukhadāyī swāmī rāmānanda;
Evā nīrkhī mayārāme nātha, āpyā patra be swāmīne hātha. 53
",-,-